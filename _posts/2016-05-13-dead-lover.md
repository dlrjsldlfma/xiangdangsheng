---
layout: post
title: تنهاترین مرد
tags:
    - روزمره
---

سالها پیش، یه بار از دستم در رفت و از یکی خوشم اومد. خیلی مسخره است، مگه نه؟ اینکه یکی رو ببینی و همینطوری یهو ازش خوشت بیاد! خب، یعنی، من واقعا از چی اون فرد خوشم اومده؟ برم جلو چی بگم؟ "هی نظرت چیه با کسی که هیچ ایده ای راجع بهش نداری بشینی و سعی کنین راجع به یه چیزی که معلوم نیست چیه صحبت کنی؟"  
اما! اما بین خودمون باشه، یه روش مخفی وجود داره: لبخند. اصلا شک نکن ها! تو لبخند هرکس به خوبی میشه تصویری از ضمیر و سرشتش رو دید. معمولا هم همین کار رو میکنم، یواشکی هی دنبال طرف میکنم، پشت درخت مرخت ها قایم میشم، صبر میکنم تا یه چی خنده دار پیش بیاد و ... پوف! معمولا خراب میکنن. خنده های از جنس پوچ و تهی زیاد شده راستش رو بخوای.  
تو این مورد خاص اصلا قرار نبود من خنده طرف رو ببینم. یهو دیدم و ... میدونی، از اون لبخندهای اگزیستانسیالیستی اصیل بود که در موخره اش به خوبی میشد رد پای تفکرات نهیلیستی رو مشاهده کرد. از اون لبخندهایی که هر بار شکفتنش تو رو یاد گلی زیبایی مینداخت که قراره یه روز پژمرده بشه. اصلا چیز غریبی بود. 

خلاصه آقا ما رو میگی، دم به تله داده آماده شدیم یه بار یه چی بشه بریم جلو و یه چی بهم ببافیم، ببینیم چی پیش میاد و چی چی میشه و چیکار میشه کرد. اما گذشت و دیدیم از این دختر خبری نیست. یه کم که پیگیر شدم دیدم که خب، اهمم ... دختره مرد !  
میدونی، نه به معنای استعاری ها، اینکه "اون دختر برای من مرد" و این مزخرفات. به معنای واقعی کلمه! رفت زیر خاک.  
منو میگی؟ کلا یه مدت هاج و واج بودم. اصلا نمیفهمیدم زندگی چه مرگشه؟ حالا ما از یکی خوشمون اومده بودا! نمیشد مثلا اپلای بگیره بره؟ یا ازدواج کنه؟ برای دراماتیزه شدن شرایط حتما باید میمرد؟ سیریوسلی ؟؟  
و خب، در کمال تعجب مردن فردی که هیچ شناختی ازش نداشتم باعث شد من احساس گناه و حماقت کنم! حماقت از اینکه چرا زودتر چیزی بهش نگفتم؟ اون که در هر حال قرار بود نیست بشه، چرا شانس شناخته شدنش رو از خودم و خودش گرفتم؟ نمیدونم، اما یه حسی بهم میگفت که ما میتونستیم در کنار هم خوب و خوش و خرم باشیم. میدونی، به قیافمون میخورد. البته خدا رو شکر خودش اینجا نیست که تصورات منو خراب کنه
