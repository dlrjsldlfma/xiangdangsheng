# İfade-i Meram

بِسْمِ اللّٰهِ الرَّحْمٰنِ الرَّحِيمِ

Pek çok islam aliminin Kırk Hadis listeleri, kitapları var. Bu derlemeleri yapan alimler, "Ümmetimin dinî işlerine dair kırk hadis derleyen kimseyi Allah Teâlâ fakihler ve âlimler topluluğu arasında diriltir." mealindeki hadise dayanarak bu faaliyette bulunmuşlardır [^1].

Bu hadisin müjdesine mazhar olabilme niyazıyla, ben de Risale-i Nur'da geçen hadis-i şeriflerden, kendime bir ders olarak kırk tanesini derlemeye niyet ettim. Böylece bu şahsi dersimi belli zamanlarda okuyarak hem dersimi almaya, hem de bu kırk hadisi tekrarlayarak ezberlemeyi hedefledim.

Öncelikle bilgisayarımda küçük notlar almayı düşünüyordum. Sonrasında bunu internette yayınlama ve başkalarının da istafadesine sunma fikri hasıl oldu. Böylece bu küçük internet sitesini hazırladım. Belki bu çalışmamdan ilham alarak başkaları da kendilerine hususi kırk hadis dersleri hazırlarlar.

Zamanla kırk hadisi seçtikçe bunları bu siteye ekleyeceğim inşaAllah.

Kusurum varsa, Rabbim'den affımı niyaz ediyorum. Dualarınızda beni de unutmayın.

Selametle,


Dipnotlar:
[^1]: https://sorularlaislamiyet.com/kirk-hadis-ne-demektir-kirk-hadis-ezberlemenin-faziletiyle-ilgili-hadisler-var-midir
