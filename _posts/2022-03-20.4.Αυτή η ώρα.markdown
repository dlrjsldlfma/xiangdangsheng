Είναι αυτή η ώρα που μαζεύεις όσο δύναμη σου έχει απομείνει και προσπαθείς να κρύψεις βαθιά την ψυχολογία σου. Χρειάζεται να το κάνεις για λίγα λεπτά της ώρας, όσο διαρκεί μια κλήση με δικούς σου ανθρώπους. Προσέχεις να μην ακούγεται η φωνή σου σπασμένη, τα μάτια σου να μην είναι υγρά και να έχεις ένα χαζο χαμόγελο συνέχεια ζωγραφισμένο στο πρόσωπό σου. Μιλάς για μικρά ασήμαντα πράγματα που δεν χρειάζεται το μυαλό να δουλέψει ούτε καν να τα επεξεργαστεί. Μιλάς σχεδόν αυτοματοποιημένα, απαντώντας με κλισέ και δείχνοντας ενδιαφέρον τόσο όσο να φαίνεσαι ότι είσαι εκεί, ότι είσαι στην κλήση παρών. Το πιο δύσκολο κομμάτι σε αυτές τις κλήσεις είναι οι παύσεις.